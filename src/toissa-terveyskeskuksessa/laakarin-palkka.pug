---
title: "Lääkärin palkka - Töissä terveyskeskuksessa"
description: "Lääkärin palkka määräytyy VES:n eli väestövastuuvirkaehtosopimuksen (omalääkäri) tai yleisen terveyskeskuslääkärien virkaehtosopimuksen (muu kuin omalääkäri) perusteella tai sopimalla palkkiosta erikseen muulla tavoin."
keywords: "lääkäri, palkka, palkkaus, VES, väestövastuu, omalääkäri, virkaehtosopimus, terveyskeskus, toimenpidepalkkio, tehtäväkohtainen palkka, henkilökohtainen lisä, työkokemusosa, väestönosa, käyntipalkkio, päivystyspalkkio"
slug: "/toissa-terveyskeskuksessa/laakarin-palkka.html"
counterPart: "/sv/arbeta-pa-halsovardscentral/lakarnas-loner.html"
language: "fi"
counterLang: "sv"
---

h1 Lääkärin palkka

p Lääkärin palkan suuruus määräytyy Kunnallisen lääkäreiden virkaehtosopimuksen eli LVES:n terveyskeskuslääkärit liitteen mukaisesti tai sopimalla palkkiosta erikseen muulla tavoin.

figure
  img(src="/images/tkrekry-laakari-lempaala-02.jpg", class="right", alt="Mieslääkäri tietokoneella")
  figcaption Kuva: 
    a(href="http://www.lempaala.fi/terveys_ja_hyvinvointi/terveyspalvelut/") Lempäälän terveyskeskus

p Julkisen työnantajan maksama palkka muodostuu erilaisista elementeistä, jotka vaihtelevat jonkin verran eri työnantajilla. Yleiset periaatteet ovat kuitenkin samat ja löytyvät kunnallisesta <a href="https://www.kt.fi/sopimukset/laakarit/2020-2021">virkaehtosopimuksesta</a> Kuntatyönantajien sivustolta.

p Palkan eri osat vaikuttavat kuukausittain käteen saatavaan summaan. Palkan laskentaperusteiden eroihin vaikuttaa eniten se, minkälainen palkkausmalli on käytössä.

p Terveyskeskuksissa on käytössä tavanomaisimmin joku kahdesta palkkausmallista:

ol
  li Lääkärisopimuksen mukainen terveyskeskuslääkärit liitteen mukainen palkkaus.
  li Erilaisia paikallisia palkkausmalleja, joissa kannustavia palkkauselementtejä tai piirteitä entisestä Omalääkärit-liitteen palkkausmallista.

p Palkasta on myös mahdollista sopia neuvottelemalla.

h2 Palkkaan liittyvät etuudet

p Palkkaan liittyviä etuuksia ovat esimerkiksi loma-ajan, sairausajan ja äitiysloman palkka. Julkisen työnantajan ja yksityissektorin maksamien palkkojen ja työsuhde-etujen vertaaminen euroissa on usein vaikeaa. Julkisella sektorilla palkka ja työsuhde-edut määritellään virkaehtosopimuksessa. Lue lisää <a href="/toissa-terveyskeskuksessa/tyosuhde-edut.html">työsuhde-eduista</a>.

h2 Yleinen terveyskeskuslääkärien virkaehtosopimus

p Lääkärisopimuksen terveyskeskuslääkärit liitteen mukaisesti lääkärin viikkotyöaika on 38h 15min. Palkka muodostuu seuraavista osista:

ul
  li Tehtäväkohtainen palkka
  li Työkokemusolisä
  li Henkilökohtainen lisä
  li Lisätyöpalkkio
  li Toimenpidepalkkio
  li Päivystyspalkkio
  
p Tehtäväkohtaisen palkan lisäksi voidaan työntekijälle maksaa harkinnanvaraista henkilökohtaista lisää esimerkiksi erityisosaamisesta tai -vastuista. 

p Tehtäväkohtaisen palkan ja sen päälle tulevien edellä listattujen eri osien määrät on kuvattu kunnallisen <a href="https://www.kt.fi/sopimukset/laakarit/2020-2021">virkaehtosopimuksen liitteessä 1 Kuntatyönantajien sivustolla</a>.

h3 Kokonaispalkka

p Lähtöpalkka on neuvottelukysymys. Hyvää tukea neuvottelulle antaa <a href="https://www.laakariliitto.fi/palvelut/palkka/palkkatohtori/">Lääkäriliiton Palkkatohtori</a> (vaatii sisäänkirjautumisen Fimnet-tunnuksella). Esimerkiksi määräaikaisen nuoren terveyskeskuslääkärin keskipalkka on 5700€, mutta vaihteluväli on 4900-7900€. Palkkataso vaihtelee Suomessa alueittain.

p Lääkärin kokonaispalkka muodostuu yllä luetelluista osista. <a href="https://www.laakariliitto.fi/tutkimus/ansiot/palkkatohtori/">Palkkatohtorin</a> mukaan omalääkärin työssä terveyskeskuksessa säännöllisen työajan palkkataso on:

ul
  li Vakituisella terveyskeskuslääkärillä 5600-8600€
  li Erikoistuva tk-lääkäri 5000-7900€
  li Erikoislääkärillä 6300-9600€

h2 Muu palkkausperuste

p Kahden tavanomaisen palkkausmallin lisäksi käytössä on erilaisia paikallisia palkkausmalleja. Kannattaa ottaa selvää käytössä olevasta palkkausmallista ennen työsi aloittamista.

p Terveyskeskuksessa on myös mahdollista sopia palkka kokonaiskorvauksena tietylle ajanjaksolle. Hyvää tukea neuvottelulle antaa <a href="https://www.laakariliitto.fi/tutkimus/ansiot/palkkatohtori/">Lääkäriliiton Palkkatohtori</a>, josta näkee alueella maksetun keskipalkan ja palkkojen ylä- ja alarajan.

p Lääkäreitä koskevia palkkatietoja löydät lisää mm. <a href="https://www.laakariliitto.fi/laakariliitto/tutkimus/palkka-ja-ansiot/">https://www.laakariliitto.fi/laakariliitto/tutkimus/palkka-ja-ansiot/</a>.
