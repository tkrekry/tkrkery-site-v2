---
title: "Hammaslääkärin palkka - Töissä terveyskeskuksessa"
description: "Hammaslääkärin kokonaispalkka muodostuu tehtäväkohtaisesta palkasta, henkilökohtaisesta lisästä, toimenpidepalkkioista ja mahdollisista lisätöistä ja päivystyksistä."
keywords: "hammaslääkäri, palkka, palkkaus, toimenpidepalkkio, henkilökohtainen lisä, lisätyö, päivystys, terveyskeskus, virkaehtosopimus"
slug: "/toissa-terveyskeskuksessa/hammaslaakarin-palkka.html"
counterPart: "/sv/arbeta-pa-halsovardscentral/tandlakarnas-loner.html"
language: "fi"
counterLang: "sv"
---

h1 Hammaslääkärin palkka

p Hammaslääkärin kokonaispalkka muodostuu tehtäväkohtaisesta palkasta, työkokemuslisästä, henkilökohtaisesta lisästä, toimenpidepalkkioista ja mahdollisista lisätöistä ja päivystyksistä.

figure
  img(src="/images/tkrekry-hammaslaakari-tyossa.jpg", class="right", alt="Hammaslääkäri työssään")
  figcaption Kuva:
    a(href="http://www.6tk.fi/") Kuusiokuntien terveyskuntayhtymä

h2 Työaika

p Hammaslääkärin työaika on 38 tuntia 15 minuuttia/viikko. Työaika jakaantuu kliiniseen ja ei-kliiniseen työaikaan.

h2 Tehtäväkohtainen palkka

p Tehtäväkohtainen hammaslääkärin palkka määräytyy sen mukaan, onko kyseessä hammaslääketieteen opiskelija, osalaillistuksen omaava hammaslääkäri, laillistettu terveyskeskushammaslääkäri, erikoishammaslääkäri tai ylihammaslääkäri.

h2 Henkilökohtainen lisä ja työkokemuslisä

p Tehtäväkohtaisen palkan lisäksi voidaan työntekijälle maksaa henkilökohtaista lisää esimerkiksi henkilökohtaisesta erityisosaamisesta työnantajan harkinnan mukaan. Työkokemuslisä määräytyy työsuhteen keston perusteella.

h2 Toimenpidepalkkiot

p Peruspalkan lisäksi hammaslääkärille maksetaan toimenpidepalkkioita. Toimenpidepalkkioita kertyy keskimäärin 1000-2500 euroa kuukaudessa.

h2 Lisätyöt

p Säännöllisen työajan lisäksi hammaslääkäri voi tehdä ennalta sovittuja lisätöitä. Lisätyöt tehdään 37 tuntia ylittävältä ajalta. Lisätöissä jokaisesta potilaasta maksetaan käyntipalkkio. Toimenpidepalkkiot maksetaan korotettuina.

h2 Viikonloppu- ja arkipyhäpäivystys

p Päivystysajalta maksetaan korotetut toimenpidepalkkiot sekä jokaisesta potilaasta käyntipalkkio. Kultakin päivystystunnilta maksetaan korottamaton tuntipalkka tai annetaan yksi tunti vapaata säännöllisenä työaikana.

p Terveyskeskushammaslääkäreiden tehtäväkohtaiset palkat ja sen päälle tulevat erilaiset lisät määrineen on eritelty <a href="https://www.kt.fi/sopimukset/laakarit/2018/liite-2-terveyskeskusten-hammaslaakarit">kunnallisen virkaehtosopimuksen liitteessä 2 Kuntatyönantajien sivustolla</a>).

p Hammaslääkäreitä koskevia palkkatietoja löydät lisää myös <a href="https://www.hammaslaakariliitto.fi/sites/default/files/mediafiles/kuvat/liiton_toiminta/tmt2017_nettiin.pdf">Suomen hammaslääkäriliiton työmarkkinatutkimuksesta</a> vuodelta 2017.
